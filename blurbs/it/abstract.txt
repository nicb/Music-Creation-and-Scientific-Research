Creatività Musicale e Ricerca Scientifica

La musica abbraccia una vasta gamma di domini che  vanno  dal  suono  al
senso e all'interazione sociale; così  facendo,  essa  si  rivela  come
importante propulsore di innovazione - sia in termini teoretici, laddove
la relazione tra corpo, mente, e materia è una problematica essenziale,
che in termini pratici, dove la mediazione di tecnologie musicali svolge
un ruolo fondamentale.

L'idea che sia  la  musica  a  promuovere  l'innovazione  piuttosto  che
viceversa  non  dovrebbe  apparire  strana:  la  musica  è  solidamente
ancorata  a  fondamenti  scientifici  e   come   tale   è   un   ambito
epistemologico che  può  essere  studiato  con  il  rigore  scientifico
dovuto. Tuttavia, la musica è  anche  un  arte  e  come  tale  possiede
modalità che non richiedono necessariamente dimostrazioni  scientifiche
perché esse si giustificano in quanto pratiche  di  significazione.  In
questo, le necessità dell'espressione musicale possono dare una  spinta
formidabile all'innovazione scientifica  e  tecnologica,  e  in  maniera
molto più efficace di quanto possano fare i consueti cicli di ricerca e
sviluppo.

Ma come funziona questa relazione, nella pratica quotidiana? Come riesce
una visione artistica ad aprire  aree  di  ricerca  inesplorate?  Questa
presentazione riporterà alcuni esempi in cui la musica  ha  assunto  il
ruolo di propulsore di  innovazione,  illustrando  aspetti  problematici
della relazione tra musica e scienza e azzardando alcune  risposte  alle
domande sopra esposte.

